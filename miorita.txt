Pe-un picior de plai, 
Pe-o gura de rai, 
Iata vin in cale, 
Se cobor la vale 
Trei turme de miei, 
Cu trei ciobanei. 
Unu-i moldovan, 
Unu-i ungurean 
Si unu-i vrancean. 
Iar cel ungurean 
Si cu cel vrancean, 
Mari, se vorbira, 
Ei se sfatuira 
Pe l-apus de soare 
Ca sa mi-l omoare 
Pe cel moldovan, 
Ca-i mai ortoman 
S-are oi mai multe, 
Mandre si cornute 
Si cai invatati 
Si cani mai barbati. 
Dar cea miorita, 
Cu lana plavita, 
De trei zile-ncoace 
Gura nu-i mai tace, 
Iarba nu-i mai place. 
— Miorita laie, 
Laie, bucalaie, 
De trei zile-ncoace 
Gura nu-ti mai tace! 
Ori iarba nu-ti place, 
Ori esti bolnavioara, 
Draguta mioara? 
— Dragutule bace, 
Da-ti oile-ncoace, 
La negru zavoi, 
Ca-i iarba de noi 
Si umbra de voi. 
Stapane, stapane, 
Iti cheama s-un cane, 
Cel mai barbatesc 
Si cel mai fratesc, 
Ca l-apus de soare 
Vreau sa mi te-omoare 
Baciul ungurean 
Si cu cel vrancean! 
— Oita barsana, 
De esti nazdravana 
Si de-a fi sa mor 
In camp de mohor, 
Sa spui lui vrancean 
Si lui ungurean 
Ca sa ma ingroape 
Aice, pe-aproape, 
In strunga de oi, 
Sa fiu tot cu voi; 
In dosul stanii, 
Sa-mi aud canii. 
Aste sa le spui, 
Iar la cap sa-mi pui 
Fluieras de fag, 
Mult zice cu drag; 
Fluieras de os, 
Mult zice duios; 
Fluieras de soc, 
Mult zice cu foc! 
Vantul, cand a bate, 
Prin ele-a razbate 
S-oile s-or strange, 
Pe mine m-or plange 
Cu lacrimi de sange! 
Iar tu de omor 
Sa nu le spui lor. 
Sa le spui curat 
Ca m-am insurat 
C-o mandra craiasa, 
A lumii mireasa; 
Ca la nunta mea 
A cazut o stea; 
Soarele si luna 
Mi-au tinut cununa. 
Brazi si paltinasi 
I-am avut nuntasi, 
Preoti, muntii mari, 
Pasari, lautari, 
Pasarele mii, 
Si stele faclii! 
Iar daca-i zari, 
Daca-i intalni 
Maicuta batrana, 
Cu braul de lana, 
Din ochi lacrimand, 
Pe camp alergand, 
De toti intreband 
Si la toti zicand 
„Cine-a cunoscut 
Cine mi-a vazut 
Mandru ciobanel, 
Tras printr-un inel? 
Fetisoara lui, 
Spuma laptelui; 
Mustacioara lui, 
Spicul graului; 
Perisorul lui, 
Peana corbului; 
Ochisorii lui, 
Mura campului?“ 
Tu, mioara mea, 
Sa te-nduri de ea 
Si-i spune curat 
Ca m-am insurat 
C-o fata de crai, 
Pe-o gura de rai, 
Iar la cea maicuta 
Sa nu spui, draguta, 
Ca la nunta mea 
A cazut o stea, 
C-am avut nuntasi 
Brazi si paltinasi, 
Preoti, muntii mari, 
Pasari, lautari, 
Pasarele mii, 
Si stele faclii!